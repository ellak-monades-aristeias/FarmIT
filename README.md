# FarmIT
Η εφαρμογή FarmIT αποτελεί μια ανοιχτή πλατφόρμα προώθησης αγροτικών προϊόντων για ανεξάρτητους παραγωγούς, λιανεμπόρους, συνεταιρισμούς, σωματεία και πρωτίστως μικρομεσαίες αγροτικές επιχειρήσεις, οι οποίες δεν έχουν τη δυνατότητα να επενδύσουν χρήματα για τη διάθεση των προϊόντων τους ηλεκτρονικά αλλά επιθυμούν να πραγματοποιήσουν μόνοι τους τη διαχείριση και την 
προώθηση τους.

Το έργο θα διατίθεται με τη μορφή ανοικτού λογισμικού και θα μπορεί να εγκατασταθεί από κάποιο σωματείο, συνεταιρισμό κλπ που θέλει να υποστηρίξει τα μέλη του, δίνοντας τους μια πλατφόρμα προώθησης και διαχείρισης των προϊόντων τους. Αρχικά, θα υπάρξει μια πιλοτική εγκατάσταση στην οποία κάθε μεμονωμένος παραγωγός θα μπορεί να δημιουργήσει το «κατάστημά» του με μηδενικό κόστος.

Πιο συγκεκριμένα, η εφαρμογή θα έχει δύο ειδών χρήστες, τους παραγωγούς και τους πελάτες. Οι παραγωγοί, θα εισάγουν τα στοιχεία τους (όνομα, επώνυμο, έδρα) καθώς και τα προϊόντα που παράγουν μαζί με την ποσότητα και την τιμή μονάδας που αντιστοιχεί σε κάθε προϊόν.

Οι πελάτες, αφού εισάγουν τα στοιχεία τους θα έχουν τη δυνατότητα να αναρτήσουν αγγελίες ζήτησης με τα προϊόντα που επιθυμούν. Εκτός από το περιεχόμενο της αγγελίας, ο πελάτης θα πρέπει να ορίσει και τη διάρκεια της αγγελίας (π.χ. 1 ημέρα). 

Όταν ένας πελάτης αναρτήσει μια αγγελία ζήτησης (π.χ. 50kg πατάτες), αυτόματα η αγγελία εμφανίζεται σε όλους τους παραγωγούς που έχουν δηλώσει ότι έχουν σε απόθεμα το επιθυμητό προϊόν. Για όσο χρόνο διαρκεί μια αγγελία, οι παραγωγοί μπορούν να κάνουν προσφορές οι οποίες θα περιέχουν και το κόστος μεταφοράς στην έδρα του πελάτη.

Στη λήξη της αγγελίας, ο πελάτης θα βλέπει τις προσφορές και θα επιλέγει αυτή που επιθυμεί. Μόλις ο πελάτης λάβει τα προϊόντα θα αξιολογεί τον παραγωγό, την ποιότητα των προϊόντων που παρέλαβε, αν ο παραγωγός του παρείχε και απόδειξη πληρωμής, κλπ.

Οι συγκεντρωτικές αξιολογήσεις του παραγωγού θα είναι διαθέσιμες στους χρήστες. 

Τέλος, ο παραγωγός μέσα από τη γραφική διεπαφή της εφαρμογής, θα έχει πρόσβαση σε στατιστικά που αφορούν την παραγωγή του ανά προϊόν καθώς και τα κέρδη του.

* [Ανάλυση Απαιτήσεων] (https://drive.google.com/file/d/0B7Sh78fzFZaVVkJqc2Y5UVNrWlk/view?usp=sharing)


## Σε ποίους απευθύνεται - Κοινότητες Χρηστών - Προγραμματιστών(Developers) ##
...εδώ περιγράφετε τους δυνητικούς τελικούς χρήστες του έργου σας και τις κοινότητες χρηστών/developers που θα ενδιαφερόντουσαν να επεκτείνουν το έργο σας. ...


